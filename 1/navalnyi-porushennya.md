#Справа «Навальний та Офіцеров проти Росії» (заяви №№ 46632/13 та 28671/14)
##Рішення від 23 лютого 2016 року

<p>ІІІ.&nbsp;&nbsp;СТВЕРДЖУВАНЕ ПОРУШЕННЯ СТАТТІ 7 КОНВЕНЦІЇ</p>
<ol>
<li>Заявники скаржилися на те, що правова норма, на підставі якої вони були визнані винними у вчиненні розтрати, не могла застосовуватися до їхніх дій. Вони стверджували, що влада здійснила настільки розширювальне та неоднозначне тлумачення складу злочину, що воно не відповідало вимогам передбачуваності. Заявники посилалися на статтю 7 Конвенції, яка передбачає таке:</li>
</ol>
<p>&laquo;1.&nbsp;&nbsp;Нікого не може бути визнано винним у вчиненні будь-якого кримінального правопорушення на підставі будь-якої дії чи бездіяльності, яка на час її вчинення не становила кримінального правопорушення згідно з національним законом або міжнародним правом. Також не може бути призначене суворіше покарання ніж те, що підлягало застосуванню на час вчинення кримінального правопорушення.</p>
<ol>
<li>Ця стаття не є перешкодою для судового розгляду, а також для покарання будь-якої особи за будь-яку дію чи бездіяльність, яка на час її вчинення становила кримінальне правопорушення відповідно до загальних принципів права, визнаних цивілізованими націями&raquo;.</li>
</ol>
<p><strong>А.&nbsp;&nbsp;Щодо прийнятності</strong></p>
<ol>
<li>Суд зазначає, що ця скарга не є явно необґрунтованою у розумінні підпункту (а) пункту 3 статті 35 Конвенції. Суд також зазначає, що вона не є неприйнятною з будь-яких інших підстав. Таким чином, заява повинна бути визнана прийнятною.</li>
<li><strong>Щодо суті</strong></li>
<li>Уряд стверджував, що стосовно заявників, засуджених за вчинення розтрати в особливо великих розмірах, передбаченої частиною 4 статті 160 Кримінального кодексу, порушення статті 7 Конвенції допущено не було. Уряд наполягав, що компетентні національні суди правильно розглянули питання про правову кваліфікацію правопорушення, відповідно до роз'яснень Верховного Суду від 27 грудня 2007 року. Уряд також відзначив, що касаційна скарга заявників була відхилена судом вищої інстанції.</li>
<li>Заявники наполягали, що їх було засуджено за дії, які були абсолютно законними. Вони стверджували, що сфера дії і мета статті 160 Кримінального кодексу в тлумаченні Верховного Суду не дозволяли притягати до кримінальної відповідальності за вчинення розкрадання осіб, які діяли відповідно до закону.</li>
<li>Суд уже встановив, що національна влада здійснила свавільне застосування кримінального закону і визнала заявників винними у вчиненні дій, які було неможливо відрізнити від звичайної комерційної діяльності (див. пункт 115 вище), у порушення статті 6 Конвенції.</li>
<li>У світлі вищезазначеного Суд не вважає за необхідне розглядати питання про те, чи становило це також і порушення пункту 1 статті 7 Конвенції.</li>
<li>СТВЕРДЖУВАНЕ ПОРУШЕННЯ СТАТТІ 18 КОНВЕНЦІЇ, ЩО РОЗГЛЯДАЄТЬСЯ В СУКУПНОСТІ ЗІ СТАТТЯМИ 6 ТА 7 КОНВЕНЦІЇ</li>
<li>Насамкінець, заявники стверджували, що їх було піддано кримінальному переслідуванню і засуджено з підстав, не пов'язаних з притягненням до правосуддя, зокрема, з метою перешкодити суспільно-політичній діяльності першого заявника. Заявники посилалися на статтю 18 Конвенції, яка передбачає таке:</li>
</ol>
<p>&laquo;Обмеження, дозволені згідно з [цією] Конвенцією щодо зазначених прав і свобод, не застосовуються для інших цілей ніж ті, для яких вони встановлені&raquo;.</p>
<ol>
<li>Суд відзначає, що заявники посилаються на статтю 18 у сукупності з усіма іншими скаргами, зокрема, за статтями 6 та 7 Конвенції. Проте Суд зауважує, що положення цих статей у частині, що стосується даної справи, не містять явних або неявних обмежень, які могли б стати предметом розгляду Суду за статтею 18 Конвенції.</li>
<li>Тому Суд відхиляє цю скаргу як таку, що є несумісною <em>ratione materiae</em> з положеннями Конвенції.</li>
<li>ЗАСТОСОВУВАННЯ СТАТТІ 41 КОНВЕНЦІЇ</li>
<li>Стаття 41 Конвенції передбачає:</li>
</ol>
<p>&laquo;Якщо Суд визнає факт порушення Конвенції або протоколів до неї і якщо внутрішнє право відповідної Високої Договірної Сторони передбачає лише часткове відшкодування, Суд, у разі необхідності, надає потерпілій стороні справедливу сатисфакцію&raquo;.</p>
<ol>
<li><strong>Шкода</strong></li>
<li>Заявники просили Суд присудити 100 000 євро кожному з них на відшкодування моральної шкоди або іншу суму на розсуд Суду. Заявники вказували на негативні наслідки свого кримінального переслідування та засудження, зокрема, на обмеження їхньої свободи пересування, втрату ними заробітку і шкоду для репутації кожного з них. Крім того, перший заявник зазначив, що він був позбавлений статусу адвоката і втратив право балотуватися на виборах.</li>
<li>Заявники також просили Суд присудити 500 000 рублів кожному з них на відшкодування штрафу, сплаченого ними за вироком суду. Дана вимога була заявлена за статтею &laquo;судові витрати&raquo;, однак її варто розглядати як вимогу про відшкодування матеріальної шкоди.</li>
<li>Уряд стверджував, що у випадку, якщо Суд визнає порушення Конвенції у даній справі, це вже буде достатньою справедливою сатисфакцією. Уряд зазначав, що, у будь-якому випадку, порушення статей 6 та 7 Конвенції (якщо Суд його визнає) стане основою для поновлення кримінального провадження у справі заявників, відповідно до статті 413 КПК. Уряд відзначив, що у випадку винесення виправдувального вироку заявники отримають право вимагати компенсацію і тоді вже зможуть представити відповідні вимоги національним судам.</li>
<li>Суд визнав порушення статті 6 Конвенції і вважає, що, з урахуванням обставин даної справи, страждання і неспокій, які перенесли заявники, не можуть бути компенсовані самим тільки визнанням факту порушення. Здійснюючи оцінку на засадах справедливості, Суд присуджує заявникам 8 000 євро відшкодування моральної шкоди.</li>
<li>Крім того, Суд посилається на свою сталу практику, відповідно до якої у випадку заявника, стосовно якого були порушені права, гарантовані статтею 6 Конвенції, необхідно, наскільки це можливо, відновити становище, в якому він би перебував, якби вимоги цієї статті не були порушені, і що, в принципі, найприйнятнішим способом відновлення порушеного права буде поновлення провадження (див, з відповідними змінами, <em>&laquo;Оджалан проти Туреччини&raquo; (&Ouml;calan v. Turkey)</em> [ВП], № 46221/99, п. 210 (наприкінці), ЄСПЛ 2005-IV, та <em>&laquo;Попов проти Росії&raquo; (Popov v. Russia)</em>, №&nbsp;26853/04, п. 264, від 13 липня 2006 року). Це стосується обох заявників у даній справі. При цьому Суд зауважує, що стаття 413 КПК передбачає підставу для поновлення провадження у випадку визнання Судом порушення Конвенції.</li>
<li>З огляду на вищезазначене, Суд приймає запевнення Уряду про те, що провадження у кримінальній справі заявників буде відновлено, і відзначає, що в рамках перегляду справи на національному рівні заявники матимуть можливість сформулювати свої вимоги про відшкодування матеріальної шкоди і домогтися їх розгляду національними судами. Тому Суд відхиляє вимоги заявників стосовно відшкодування матеріальної шкоди.</li>
<li><strong>Судові витрати</strong></li>
<li>Перший і другий заявники просили присудити їм 48&nbsp;053 євро та 22&nbsp;893 євро, відповідно, для компенсації судових витрат, понесених під час розгляду справи на національному рівні та в Суді. Вони надали договори та квитанції на підтвердження гонорарів адвокатів, а також проїзні документи та квитанції про оплату проживання у готелі на підтвердження витрат, понесених під час судового розгляду їхньої справи в м. Кіров. </li>
<li>Уряд висловив заперечення щодо вимог заявників на тій підставі, що присудження компенсації судових витрат у даній справі буде рівнозначним скасуванню вироку національного суду від 18 липня 2013 року. Уряд вважав, що ці вимоги можуть бути заявлені в рамках нового провадження на національному рівні.</li>
<li>Відповідно до практики Суду, заявник має право на компенсацію судових витрат, якщо буде доведено, що такі витрати були необхідними і дійсно понесеними, а їх розмір був розумним. Крім того, рішення про присудження судових витрат пов'язано з визнанням факту порушення Конвенції, і порушення статті 6 Конвенції не є виключенням з цього правила (див., серед останніх прецедентів, рішення у справі <em>&laquo;Волков та Адамський проти Росії&raquo; (Volkov and Adamskiyv.&nbsp;Russia)</em>, №№ &nbsp;7614/09 та 30863/10, пп. 68 та 71, від 26&nbsp;березня 2015 року, в якому Суд визнав порушення статті 6 Конвенції і присудив компенсацію судових витрат). &nbsp;Тому Суд відхиляє заперечення Уряду щодо того, що присудження судових витрат буде рівнозначним скасуванню вироку національного суду у даній справі.</li>
<li>У даній справі, яка мала певну складність і передбачала проходження декількох інстанцій національних судів, а також провадження в Суді, мало місце порушення статті 6 Конвенції. Беручи до уваги надані документи та вищевикладені критерії, Суд вважає розумним присудити заявлені суми в повному обсязі, за вирахуванням суми штрафу, сплаченого заявниками за вироком суду (500 000 рублів кожним із заявників або близько 5 800 євро за обмінним курсом, чинним на дату винесення вироку). Суд присуджує першому та другому заявникам 42 253 євро та 17 093 євро, відповідно, &nbsp;компенсації судових витрат, плюс будь-які податки, якими можуть обкладатися зазначені суми.</li>
<li><strong>Пеня</strong></li>
<li>Суд вважає за доцільне призначити пеню, виходячи з розміру граничної позичкової ставки Європейського центрального банку, до якої має бути додано три відсоткові пункти.</li>
</ol>
<p>НА ЦИХ ПІДСТАВАХ СУД:</p>
<ol>
<li>1.&nbsp;&nbsp;Одноголосно <em>вирішує</em> об&rsquo;єднати заяви;</li>
</ol>
<ol>
<li>Одноголосно<em> визнає</em> скарги за статтями 6 та 7 Конвенції прийнятними і, більшістю голосів, решту скарг у заявах &ndash; неприйнятними;</li>
</ol>
<ol>
<li>Одноголосно <em>постановляє</em>, що мало місце порушення пункту 1 статті 6 Конвенції;</li>
</ol>
<ol>
<li>Одноголосно <em>постановляє</em>, що немає необхідності розглядати решту скарг за статтею 6 Конвенції;</li>
</ol>
<ol>
<li>Одноголосно <em>постановляє</em>, що немає необхідності розглядати скаргу за статтею 7 Конвенції;</li>
</ol>
<ol>
<li><em>Постановляє</em></li>
</ol>
<p>(a)&nbsp;&nbsp;шістьома голосами проти одного, що впродовж трьох місяців від дати, коли це рішення набуде статусу остаточного відповідно до пункту 2 статті 44 Конвенції, держава-відповідач повинна сплатити кожному заявнику 8&nbsp;000 євро (вісім тисяч євро) на відшкодування моральної шкоди, разом із будь-якими податками, що можуть нараховуватись на цю суму; ця сума має бути конвертована в національну валюту держави-відповідача за курсом на день здійснення платежу;</p>
<p>(a)&nbsp;&nbsp;одноголосно, що впродовж трьох місяців від дати, коли це рішення набуде статусу остаточного відповідно до пункту 2 статті 44 Конвенції, держава-відповідач повинна сплатити обом заявникам разом 42&nbsp;253 євро (сорок дві тисячі двісті п&rsquo;ятдесят три євро) на відшкодування судових витрат, разом із будь-якими податками, що можуть нараховуватись на цю суму; ця сума має бути конвертована в національну валюту держави-відповідача за курсом на день здійснення платежу;</p>
<p>(c)&nbsp;&nbsp;одноголосно, що впродовж трьох місяців від дати, коли це рішення набуде статусу остаточного відповідно до пункту 2 статті 44 Конвенції, держава-відповідач повинна сплатити другому заявнику 17&nbsp;093 євро (сімнадцять тисяч дев&rsquo;яносто три євро) на відшкодування судових витрат, разом із будь-якими податками, що можуть нараховуватись на цю суму; ця сума має бути конвертована в національну валюту держави-відповідача за курсом на день здійснення платежу;</p>
<p>(d)&nbsp;одноголосно, що з моменту закінчення зазначеного тримісячного строку і до повного розрахунку на зазначені вище суми нараховуватимуться прості відсотки у розмірі граничної позичкової ставки Європейського центрального банку, що діятиме в цей період, плюс три відсоткові пункти;</p>
<ol>
<li>Одноголосно <em>відхиляє</em> решту вимог заявників щодо справедливої сатисфакції.</li>
</ol>
<p>Вчинено англійською мовою і повідомлено письмово 23 лютого 2016 року відповідно до пунктів 2 та 3 правила 77 Регламенту Суду.</p>
<p>Маріалена Цірлі (Marialena Tsirli) Луіс Лопес Герра (Luis L&oacute;pez Guerra),<br> Заступник секретаря Голова</p>
<p>Згідно з пунктом 2 статті 45 Конвенції та пунктом 2 правила 74 Регламенту Суду до цього рішення додається окрема думка суддів Ніколау, Келлера та Дєдова.</p>
<p>Л.Л.Г.<br>M.Ц.</p>
<p><br><br></p>
<p><br></p>
<p>СПІЛЬНА ОКРЕМА ДУМКА ЧАСТКОВОЇ НЕЗГОДИ СУДДІВ НІКОЛАУ, КЕЛЛЕРА ТА ДЄДОВА</p>
<ol>
<li>З підстав, викладених у пунктах 102-121 цього рішення, ми повністю згодні з більшістю колег у тому, що в даній справі мало місце порушення статті 6 Конвенції. Ми також проголосували разом із більшістю з питання щодо порушення статті 7 Конвенції. Водночас, ми не може погодитися з висновком колег щодо того, що скарга заявників за статтею 18 Конвенції є неприйнятною. Наші колеги вважали, що, беручи до уваги висновки Суду з питання щодо порушення пункту 1 статті 6 Конвенції, немає необхідності розглядати інші скарги заявників за статтями 6 та 7 Конвенції. Проте вони обрали інший підхід при розгляді скарги за статтею 18 Конвенції, визнавши скаргу неприйнятною. З усією повагою, ми не можемо погодитися з цією думкою.</li>
<li>По-перше, ми вважаємо, що підхід більшості колег недооцінює важливість статті 18 Конвенції У тексті цієї статті всього лише йдеться про те, що &laquo;обмеження, дозволені згідно з [цією] Конвенцією щодо зазначених прав і свобод, не застосовуються для інших цілей ніж ті, для яких вони встановлені&raquo;. Однак підготовчі матеріали, які використовувалися при розробці тексту цієї статті, свідчать про те, що вона була задумана як гарантія захисту від неправомірних обмежень прав та свобод, передбачених Конвенцією, а, отже, повинна була запобігти відродженню недемократичних режимів у Європі. Стаття 18 Конвенції повинна була забезпечити Європу новим підходом, необхідним для &laquo;боротьби з тоталітаризмом&raquo;, що виходитиме з розуміння того, що держави завжди можуть знайти &ndash; і завжди знаходитимуть &ndash; приводи або підстави для того, щоб обмежити, лімітувати або повністю вихолостити особисті права та свободи: з цією метою завжди можна зловживати такими громадськими інтересами, як &laquo;мораль, порядок, громадська безпека і, насамперед, демократичні права&raquo;. Так, ранньою версією цієї статті, що була запропонована Консультативній асамблеї Правовим комітетом, заборонялося &laquo;будь-яке обмеження гарантованої свободи з мотивів, які ґрунтуються не на загальному блазі або спільному інтересі, а на міркуваннях держави&raquo;. Ця версія статті 18 Конвенції була частиною універсальної статті про обмеження, що була представлена на початковому етапі підготовки тексту Конвенції і поширювала свою дію на всі права та свободи, передбачені Конвенцією.</li>
<li>Стаття 18 у тому вигляді, в якому вона була остаточно закріплена в Конвенції, мала вийти за межі прав і свобод, передбачених Конвенцією, щоб захистити осіб від обмеження їхніх прав, яке суперечить духу Конвенції, у тому числі кримінального переслідування з політичних мотивів. Дане застосування статті також знайшло своє відображення в практиці Суду, незважаючи на те, що Суд досить нечасто визнавав порушення статті 18 Конвенції, з огляду на суворий стандарт доведення, що обумовлений дією презумпції сумлінного дотримання державами своїх зобов'язань за Конвенцією. Проте Суд констатував цілу низку порушень статті 18 Конвенції &ndash; наприклад, у рішенні 2012 року в справі <em>&laquo;Луценко проти України&raquo;</em>, де визнав, що кримінальну справу щодо заявника було порушено не лише з метою притягнення його до кримінальної відповідальності за підозрою у вчиненні злочину, але також &laquo;для інших цілей&raquo;, зокрема, щоб покарати його за те, що він наполягав на своїй невинуватості і намагався оспорити обвинувачення, висунуті проти нього, в засобах масової інформації. Ще одним прикладом є рішення 2014 року у справі <em>&laquo;Ільгар Мамедов проти Азербайджану&raquo; (Ilgar Mammadov v.&nbsp;Azerbaijan)</em>, в якому заявника викликали на допит у поліцію наступного дня після опублікування в його блозі відомостей про масові заворушення, які влада прагнула приховати від широкої громадськості. Після цього щодо нього було порушено кримінальну справу. З огляду на відсутність &laquo;об'єктивної інформації, що свідчить про наявність сумлінних підозр стосовно заявника&raquo;, Суд визнав достатньо доведеним той факт, що &laquo;справжньою метою оскаржуваних заходів було змусити заявника замовчати або ж покарати його за критику Уряду, а також за спроби поширити відомості, які Уряд намагався приховати і які заявник вважав такими, що відповідають дійсності&raquo;. Крім того, є ще декілька прикладів рішень, в яких Суд застосував статтю 18 Конвенції до судового провадження, порушеного з політичних мотивів. Незважаючи на поодиноке застосування положень цієї статті до такого роду провадження, тим не менш, даний підхід знаходить своє підтвердження в практиці Суду.</li>
<li>По-друге, ми вважаємо, що більшість суддів без необхідності, а також без будь-якого обґрунтування обмежують сферу застосування статті 18 Конвенції. Звичайно ж, ми визнаємо, що не слід посилатися на статтю 18 з метою протидії всім можливим формам зловживання владними повноваженнями. Суд &ndash; а також сам текст статті 18 &ndash; недвозначно вказують на те, що дане положення закріплює додаткове право, на яке можна посилатися лише у поєднанні з іншою статтею Конвенції. Проте важливо відзначити, що така інша стаття Конвенції може й не бути порушеною. У даній справі ставиться питання про те, &nbsp;чи можна посилатися на статтю 18 у сукупності з будь-яким правом, гарантованим Конвенцією, або лише з тими правами, які прямо передбачають можливість обґрунтованого обмеження. У своїй попередній практиці Суд однозначно допускав застосування статті 18 разом зі статтею 5 Конвенції, статтею 8 Конвенції і статтею 1 Протоколу № 1 до Конвенції. Водночас, здається, що Суд також допускав посилання на статтю 18 Конвенції разом із однією з трьох перерахованих статей, а також іншими правами, гарантованими Конвенцією, наприклад, за статтею 6 Конвенції. Крім того, історія розробки тексту статті 18 вказує на те, що автори не мали наміру обмежувати сферу її застосування тими положеннями Конвенції, які містять норми, що чітко передбачають можливість обмеження відповідних прав. Навпроти, в силу <em>ratio conventionis</em> ця стаття поширюється на обмеження всіх прав за Конвенцією, за винятком абсолютних прав, які не допускають можливості обмеження і до яких, відповідно, стаття 18, за логікою, не може застосовуватися, наприклад, прав, гарантованих статтею 3.</li>
<li>У даній справі Суд вперше постав перед необхідністю застосувати додатковий механізм захисту, передбачений статтею 18 Конвенції, виключно у сукупності зі статтями 6 та 7 Конвенції. Більшість суддів, вперше відповідаючи на питання щодо можливості такого поєднання, вирішили, що на статтю 18 не можна посилатися виключно в сукупності з цими положеннями, які, &laquo;в частині, що стосується даної справи, не містять явних або неявних обмежень, які могли б стати предметом розгляду Суду за статтею 18 Конвенції&raquo; (див. пункт 129 рішення). З огляду на те, що текст статті 18 Конвенції сформульований у досить загальних виразах, висновок більшості суддів заслуговував, щонайменше, на окреме роз'яснення.</li>
<li>Повертаючись до статті 6 Конвенції, слід визнати, що передбачене нею право однозначно допускає можливість обмеження: положення цієї статті передбачає неминучі обмеження як в силу самого формулювання статті, так і у світлі практики Суду. Як і стаття 5, стаття 6 Конвенції не закріплює абсолютне право, але, незважаючи на те, що жодна з цих статей не містить другої частини, текст якої передбачав би можливість обмеження, як у статтях 8-11 Конвенції, проте, такі обмеження можливі. Отже, відсутні підстави, з яких стаття 18 повинна <em>a priori</em> застосовуватися виключно в сукупності зі статтею 5, але не зі статтею 6.</li>
<li>Стаття 18 Конвенції набуває особливого значення при розгляді справи першого заявника. Справа не лише в тому, що кримінальне провадження щодо нього було несправедливим і становило порушення пункту 1 статті 6; також має місце неголослівна заява про те, що дане судове провадження було пов&rsquo;язане зі зловживаннями. У результаті кримінального провадження на національному рівні відомого політичного активіста, який критикує уряд, було піддано кримінальному переслідуванню, в ході якого, за визнанням більшості суддів у цій справі, було допущено &laquo;свавільне і непередбачуване тлумачення [національного законодавства] на шкоду заявникам, що призвело до явно необґрунтованого результату судового розгляду&raquo; (див. пункт 115 рішення). Наслідки такого перекручування закону &ndash; шельмування опозиціонерів, щоб змусити їх замовчати під загрозою кримінального переслідування, &ndash; належать саме до тих зловживань, захищати від яких повинна стаття 18. Це питання є незалежним від скарги на порушення пункту 1 статті 6, і воно піднімалося заявниками в Страсбурзі в рамках неголослівної скарги. Тому Суд був зобов'язаний розглянути дану скаргу. Визнання скарги несумісною <em>ratione materiae</em>, як це зробили більшість суддів, йде врозріз з <em>ratio conventionis</em> та попередньою практикою Суду за статтею 18. На цій підставі, незважаючи на те, що ми не вважаємо себе уповноваженими ухвалювати рішення по суті відповідної скарги заявників, ми вважаємо, що Суд повинен був оголосити скаргу на порушення статті 18 Конвенції прийнятною.</li>
</ol>