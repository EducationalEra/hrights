#Переклад витягу з рішення Конституційного Суду Республіки Литва від 08.08.2006 р.

<p>6.2.3.3. Усунення правових прогалин (не виключаючи при цьому упущення в законодавстві (<em>legislative omission</em>) є питанням компетенції відповідного (компетентного) суб&rsquo;єкта законотворчого процесу. Проте правові прогалини, що існують в нормативно-правових актах нижчої юридичної сили, певною мірою можна заповнити також у процесі застосування закону (зокрема, використовуючи аналогію права, застосовуючи загальні принципи права, а також нормативно-правові акти вищої юридичної сили, насамперед Конституцію), а, отже, також у процесі тлумачення закону (зокрема, коли воно здійснюється судами загальної юрисдикції, а також спеціалізованими судами, створеними відповідно до пункту 2 статті 111 Конституції, які здійснюють правосуддя та ухвалюють рішення в межах своєї компетенції в окремих справах і які повинні тлумачити закон таким чином, щоб мати змогу його застосувати). Поряд із цим, слід зазначити, що суди можуть заповнювати правові прогалини, що існують у нормативно-правових актах нижчої юридичної сили, лише ad hoc. Тобто, у такий спосіб правові прогалини усуваються лише стосовно певних соціальних відносин, у зв&rsquo;язку з якими вирішується спір у справі, яка розглядається судом. З іншого боку, усунення правових прогалин судом (ad hoc) створює передумови для формування аналогічної судової практики при вирішенні справ певної категорії &ndash; закону, закріпленого всудових прецедентах, який, зрозуміло, пізніше може будь-яким чином змінюватися чи коригуватися законодавчим органом (або іншим компетентним суб&rsquo;єктом законотворчої діяльності), коли він регулюватиме певні соціальні відносини за допомогою закону (або іншого нормативно-правового акта), тим самим усуваючи правову прогалину вже не ad hoc, а шляхом правового регулювання в загальному порядку.</p>
<p>Таким чином, правові прогалини (а також упущення в законодавстві) можна повністю усунути лише тоді, коли законодавчі установи видають відповідні нормативно-правові акти. Суди не можуть цього зробити, вони можуть заповнювати правові прогалини, що існують у нормативно-правових актах нижчої юридичної сили, лише ad hoc, оскільки судами здійснюється правосуддя, але вони не є законодавчими установами (в позитивному і якнайширшому розумінні цього терміну); таке обмеження можливостей судів у цій сфері стає особливо очевидним при виникненні прогалин у матеріальному праві. Проте в усіх випадках не можна заперечувати ad hoc можливість заповнення судами правової прогалини, що існує в нормативно-правовому акті нижчої юридичної сили. Якби такі повноваження судів заперечувалися чи не визнавалися, якби можливості судів щодо застосування закону, насамперед, вищого закону &ndash; Конституції &ndash; залежали від того, чи не залишив певний суб&rsquo;єкт законотворчого процесу прогалини у нормативно-правовому регулюванні (нормативно-правових актах), існування яких було встановлено судом, і якби суди мали змогу вирішувати справи лише після того, як ці правові прогалини будуть заповнені шляхом законотворчої діяльності, тоді слід було б визнати, що суди при вирішенні справ &nbsp;застосовують не закон, не вищий закон насамперед &ndash; Конституцію &ndash; а лише окрему правову норму (у загальному значенні цього терміну), що вони здійснюють правосуддя не за законом, а лише формально застосовують певні статті (частини) нормативно-правових актів, чим може бути завдана шкода конституційним цінностям, зокрема, правам і свободам людини (і не надано жодної компенсації, жодного відшкодування) лише тому, що відповідний суб&rsquo;єкт законотворчого процесу не в установленому законодавством порядку регулює певні відносини (або регулює їх в установленому законодавством порядку, але недостатньо ретельно), тобто, що певні цінності, хоч вони і закріплені в Конституції, належним чином не захищаються і не охороняються відповідно до Конституції. Це б не відповідало суспільній та конституційній меті діяльності судів. Крім того, це означало б, що закон розглядається лише в його текстовій формі та ототожнюється з останньою.</p>
<blockquote>
	<p><em>Повний текст рішення: <a href="http://www.lrkt.lt/en/court-acts/search/170/ta928/content">http://www.lrkt.lt/en/court-acts/search/170/ta928/content</a></em></p>
</blockquote>


<h3>Слідкуйте за новинами журналу:</h3>
<div id="mc_embed_signup">
    <div id="mc-embedded-subscribe-form" action="//ed-era.us11.list-manage.com/subscribe/post?u=8866dd2b60d24631dfb05130e&amp;id=7c924ccd0e" method="post" name="mc-embedded-subscribe-form" novalidate="novalidate" target="_blank" class="validate">
    	<div id="mc_embed_signup_scroll col-lg-12">
    		<div class="mc-field-group input-group col-lg-12">
				<input id="mce-EMAIL" name="EMAIL" type="email" value="" class="form-control required email" aria-required="true" placeholder="example@gmail.com">
				<button id="mc-embedded-subscribe" name="subscribe" type="submit" style="margin-top: 10px;" class="btn btn-primary">Слідкувати за новинами</button>
			</div>
		</div>
	</div>
</div>