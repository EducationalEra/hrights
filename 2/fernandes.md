#Справа «Lopes de Sousa Fernandes проти Португалії» (заява № 56080/13)
##Рішення від 19 грудня 2017 року

<div class="eoz-wrap">
	<div class="eoz-text">
		<p style="margin-bottom: 0;">Завантажте <a href="./CASE_OF_LOPES_DE_SOUSA_FERNANDES_v._PORTUGAL_ukr.pdf" target="_blank">повний текст</a> рішення «Lopes de Sousa Fernandes проти Португалії»</p>
	</div>
</div>

**У справі “Lopes de Sousa Fernandes проти Португалії”,**
Європейський суд з прав людини, засідаючи Великою палатою, до складу якої увійшли:
* 	Гвідо Раймонді,Голова,
*	Анджеліка Нусбергер,
*	Лінос-Александр Сіціліанос,
*	Ганна Юдківська,
*	Роберт Спано,
*	Луїс Лопеш Гуерра,
*	Мірджана Лазарова Трайковська,
*	Іслі Каракас,
*	Небож Вучініч,
*	Пауло Пінто де Альбукерке,
*	Гелен Келлер,
*	Ксенія Туркович,
*	Йонко Грозева,
*	Пере Пастора Віланова,
*	Альона Полякова,
*	Паулін Коскело,
*	Грегоріос А. Сергідес,судді,
*	та Родерік Лідделл,секретар,
засідаючи за зачиненими дверима16 листопада 2016 та 20 вересня 2017,
постановив таке рішення, що було ухвалене в останню зазначену вище дату:


###ПРОЦЕДУРА

1. Справу розпочато за заявою(№56080/13), яку 23 серпня 2013 року подала до Суду проти Республіки Португалія на підставі статті 34 Конвенції про захист прав людини і основоположних свобод (далі – Конвенція) громадянка Португалії пані Марія Ізабелл Лопеш де Соуза Фернандеш ( далі – заявниця).
2. Заявниця скаржилася за статтею 2 Конвенції на смерть свого чоловіка в лікарні від інфекції, якою його там заразили, а також на недбалість та халатність медичних працівників. Вона також скаржилася на те, що органи влади, до яких вона зверталася, не змогли з’ясувати точні причини раптового погіршення стану здоров’я її чоловіка. Посилаючись на пункт перший статті 6 та статтю 13 Конвенції, заявниця також скаржилася на тривалість та результати національних проваджень, які вона ініціювала у цьому зв’язку. 
3. Заяву було передано на розгляд до Першої секції, а потім до Четвертої секції Суду (пункт 1 правила 52). 15 грудня 2015 року Палата зазначеної секції у складі Голови Андреса Сайо та суддів Вінсента А. Де Гаетано, Нони Цоцоріа, Пауло Пінто де Альбукерке, Кжиштофа Войтичека, Юлії Антоанелли Моток та Габріели Куско-Штадльмайєр, а також Франсуази Еленс-Пассос, секретаря секції, ухвалили рішення. Суд одноголосно визнав заяву прийнятною. Він постановив більшістю голосів, що мало місце порушення матеріального аспекту статті 2 Конвенції. Суд одноголосно постановив, що було порушено процесуальний аспект статті 2 Конвенції. Спільну окрему думку суддів Сайо та Цоцоріа було додано до рішення.
4. 10 березня 2016 року Уряд звернувся із клопотанням про передачу справи на розгляд до Великої палати за статтею 43 Конвенції та правилом 73. 2 травня 2016 року колегія суддів Великої палати задовольнила клопотання.
5. Склад Великої палати було визначено відповідно до положень пунктів 4 та 5 статті 26 Конвенції та правила 24 Регламенту Суду.
6. Листом від 2 червня 2016 року заявниці було запропоновано заповнити та подати до Секретаріату до 23 червня 2016 року форму довіреності, яка дозволяє адвокату представляти її інтереси в Суді відповідно до пунктів 2 та 4 правила 36 Регламенту Суду. 22 червня 2016 року заявниця подала форму довіреності, за якою пан Са Фернандеш, адвокат, який практикує в Лісабоні, був уповноважений представляти її в Суді. 8 грудня 2016 року заявниці було надано правову допомогу.
7. Заявниця та Уряд подали додаткові письмові зауваження по суті справи (пункт 1 правила 59).
8. Крім того, коментарі були отримані від третіх сторін: Урядів Сполученого Королівства та Ірландії, яким Голова надав дозвіл взяти участь в письмовому провадженні (пункт 2 статті 36 Конвенції та пункт 3 правила 44).
9. Слухання справи відбулося в Палаці прав людини в м. Страсбурзі 16 листопада 2016 року (пункт 3 правила 59).

В судовому засіданні були присутні:

**(a)від Уряду**
Пані М.Ф. да Граца Карвалго, заступник генерального прокурора, *Уповноважений,*
Пані А. Гарсія Маркес, юрист в офісі Уповноваженого,	
Пані М.Е. Соуза Піна, доктор у відставці Національної служби охорони здоров’я, *Радники;*

**(b) від Заявниці**
Пан	Р. Са Фернандеш, адвокат, *Представник,*
Пані	I. Роджейро, *адвокат,*
Пані	A. Мартінс, *адвокат,*
Пан Д. Mачадо, доктор, *Радники.*

Суд заслухав виступи пана Са Фернандеша та пані да Граца Карвалго, а також їхні відповіді на запитання суддів.