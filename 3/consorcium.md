# «Промислово-фінансовий консорціум «Інвестиційно-металургійний союз» проти України» (Заява № 10640/05)
## Рішення від 26 червня 2018 року


<div class="eoz-wrap">
  <div class="eoz-text">
    <p style="margin-bottom: 0;">Завантажте <a href="./CASE_OF_INDUSTRIAL_FINANCIAL_CONSORTIUM_INVESTMENT_METALLURGICAL_UNION_v._UKRAINE.pdf" target="_blank">повний текст</a> рішення «Промислово-фінансовий консорціум «Інвестиційно-металургійний союз» проти України»</p>
  </div>
</div>


<p><strong>У справі &laquo;Промислово-фінансовий консорціум &laquo;Інвестиційно-металургійний союз&raquo; проти України&raquo;</strong></p>
<p>Європейський суд з прав людини (четверта секція), засідаючи палатою, до складу якої увійшли:</p>
<p> Вінсент Е. Де Гаетано (Vincent A. De Gaetano),<em> Голова,<br></em> Ганна Юдківська (Ganna Yudkivska),<em><br></em> Фаріс Вехабовіч (Faris Vehabović),<em><br></em> Егідюс Куріс (Egidijus Kūris),</p>
<p> Карло Ранцоні (Carlo Ranzoni),<em><br></em> Жорж Раварані (Georges Ravarani),<em><br></em> Марко Бошняк (Marko Bo&scaron;njak),<em> судді,</em><br>та Маріалена Цірлі (Marialena Tsirli), <em>секретар секції,</em></p>
<p>після наради за зачиненими дверима 5 червня 2018 року</p>
<p>виносить таке рішення, ухвалене того самого дня:</p>
<p>ПРОЦЕДУРА</p>
<p>1.&nbsp;&nbsp;Справу порушено за заявою (№ 10640/05) проти України, поданою до Суду 22 березня 2005 року на підставі статті 34 Конвенції про захист прав людини і основоположних свобод (надалі &ndash; &laquo;Конвенція&raquo;) Промислово-фінансовим консорціумом &laquo;Інвестиційно-металургійний союз&raquo;, українським спільним підприємством, розташованим у м. Києві, що має статус юридичної особи за законодавством України (надалі &ndash; &laquo;підприємство-заявник&raquo;).</p>
<p>2.&nbsp;&nbsp;Підприємство-заявника представляли пан В. Ясінський, голова ради директорів консорціуму, а також різні адвокати, на останніх етапах провадження &ndash; пан Дж. Рейнольдс (J. Reynolds) з юридичної фірми &laquo;Уайт енд Кейс ЛЛП&raquo; (White &amp; Case LLP), головний офіс якої знаходиться в м. Лондон. Уряд України (надалі &ndash; &laquo;Уряд&raquo;) представляв його Уповноважений, на останніх етапах провадження &ndash; пан І. Ліщина з Міністерства юстиції.</p>
<p>3.&nbsp;&nbsp;Підприємство-заявник переважно скаржилося за пунктом 1 статті 6 Конвенції на несправедливий судовий розгляд, за статтею 1 Протоколу № 1, що в результаті несправедливого судового розгляду його було позбавлено його власності, та на порушення статей 10, 11, 13, 14 та 18 Конвенції.</p>
<p>4.&nbsp;&nbsp;1 грудня 2008 року заяву було комуніковано Уряду. Підприємство-заявник та Уряд подали свої письмові зауваження щодо заяви.</p>
<p>5.&nbsp;&nbsp;Письмове подання також надійшло від &laquo;АрселорМіттал Дуйсбург ГмбХ&raquo; (ArcelorMittal Duisburg GmbH), приватної компанії, що має статус юридичної особи за законодавством Німеччини, клопотання якої про вступ у справу в якості третьої сторони, було задоволено діючим на той час Головою секції.</p>